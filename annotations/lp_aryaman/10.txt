आकाश से विचरता, उसने अपने को 325, 326, 327, 328, 329 और 330 नामक ग्रहों के करीब पाया। उसने कुछ करने, कुछ सीखने के लिए उन ग्रहों में जाने का निश्चय किया।
पहले ग्रह में एक राजा रहता था। फर के गुलाबी और सफेद राजसी वस्त्रों से सुसज्जित वह एक शानदार सिंहासन पर बैठा था।
"वाह! यह रही मेरी प्रजा।" नन्हे राजकुमार को देखते ही वह चिल्लाया।
राजकुमार ने सोचा, "इसने मुझे पहले तो कभी देखा नहीं फिर कैसे पहचान लिया।"
वह नहीं जानता था कि राजाओं के लिए दुनिया काफी सरल होती है। उनके लिए अपने अलावा सब लोग प्रजा होते हैं।

उस एकाकी राजा ने, जो अब किसी के लिए राजा था, गर्व से कहा, "नजदीक आ, ताकि तुझे देख सकूं।" राजकुमार ने चारों ओर देखा कि कहां बैठे, पर उस छोटे ग्रह पर कहीं जगह नहीं थी। हर तरफ राजा के राजसी वस्त्र फैले हुए थे। वह खड़ा ही रहा और चूंकि थक गया था इसलिए उसे जम्हाई आ गई।
"राजा के सामने जम्हाई लेना सभ्यता के विरुद्ध है। ऐसा मत करना अब।" राजा बोला।
राजकुमार की समझ में नहीं आया। वह बोला, "कैसे रोकूं! बहुत दूर की यात्रा करके आया हूं और मैं बिल्कुल सो नहीं सका हूं।"
"अच्छा तुझे जम्हाई लेने की आज्ञा है। सालों गुजर गए किसी को जम्हाई लेते देखे। मेरे लिए यह देखना अजीब
सी बात है। अच्छा! तो ले जम्हाई! मैं आज्ञा देता हूं।"
राजकुमार लाल हो गया। बोला, "अब तो डर लगता है ़ ़ ़ अब नहीं आती जम्हाई।"
"हूं!हूं अच्छा तो मैं... तुझे आज्ञा देता हूं कि अभी जम्हाई ले अभी..."
उसे शब्द नहीं मिले। वह परेशान दिखाई पड़ा।
राजा होने के नाते वह सोचता था कि उसकी सत्ता का सम्मान हो। उसको अपनी आज्ञा का उल्लंघन बर्दाश्त नहीं था। वह एक छत्रा राजा था, लेकिन चूंकि एक नेक आदमी था वह तर्क-संगत आज्ञा ही देता था।

वह कहता, "अगर मैं एक सेनापति से कहूं कि वह मेरा बगुला बन जाए और वह मेरी आज्ञा माने तो इसमें मेरादोष है, उसका नहीं।"धीरे से राजकुमार ने पूछा, "मैं बैठ जाऊं?"अपने वस्त्रों को सिकोड़ कर राजा बोला, "मैं तुझे बैठने की आज्ञा देता हूं।"राजकुमार अचम्भे में था। इतने नन्हे से ग्रह पर वह राजा आखिर राज्य किस पर करता होगा।"महाराज! क्षमा कीजिएगा। आप से एक प्रश्न पूछू?""मैं तुझे प्रश्न पूछने की आज्ञा देता हूं।""आप किस पर राज्य करते हैं?""सब पर!"राजा ने चारों तरफ हाथ घुमा कर ग्रहों और सितारों की ओर इशारा कर दिया।"इन सब पर?""इन सब पर।"वह एक छत्र ही नहीं, सार्वभौम राजा था।"सितारे आपकी आज्ञा मानते हैं?""हां! हा!" राजा बोला। "वे तुरंत मेरी आज्ञा का पालन करते हैं। मुझे अनुशासनहीनता पसंद नहीं है।"नन्हा राजकुमार ऐसी सत्ता के सामने हतप्रभ था। अगर वह स्वयं इतना शक्तिशाली होता तो उसने केवल चौंतालिसबार नहीं बल्कि बहत्तर, सौ या दो सौ बार सूर्यास्त देखा होता एक ही दिन में - बिना अपनी कुर्सी एक बार भीखिसकाए। और चूंकि अपना घर छोड़ने की वजह से वह उदास था उसने हिम्मत करके राजा से उस पर कृपाकरने की मांग की, "मैं सूर्यास्त देखना चाहता हूं.... मेरी खुशी के लिए.... सूरज को आज्ञा दीजिए कि अस्तहो जाए.... ""अगर मैं सेनापति को आज्ञा दूं कि वह तितली की तरह एक फूल से दूसरे फूल पर उड़ता फिरे, कि वह एकनाटक लिखे या कि वह एक बगुला बन जाए - और यदि वह मेरी आज्ञा का पालन न करे तो गलती उसकीहोगी या मेरी?""आपकी," दृढ़तापूर्वक उसने जवाब दिया।"बिल्कुल ठीक!", राजा ने कहा, "हर किसी से उसी बात की अपेक्षा रखनी चाहिए जिसके वह लायक हो। सत्ताका आधार न्याय संगत होना चाहिए। यदि कोई राजा अपनी प्रजा से डूब मरने के लिए कहे तो वह क्रांति करदेगी। मुझे अपनी आज्ञा का पालन कराने का अधिकार है क्योंकि मेरी आज्ञा न्याय संगत होती है।" ।"और मेरे सूर्यास्त का क्या हुआ?" राजकुमार ने याद दिलाया। वह एक प्रश्न करने के बाद उसे कभी नहीं भूलताथा।"तेरा सूर्यास्त, मिलेगा तुझे। मैं चाहूंगा कि सूर्यास्त हो लेकिन ..... लेकिन पहले देखना पड़ेगा कि परिस्थितियां अनुकूल हैं या नहीं। यही प्रशासन का तरीका है।""ऐसा कब होगा?" राजकुमार ने जानना चाहा।"हूं!" एक बड़ा सा कैलेन्डर देखता हुआ राजा बोला। "हूं!.... सूर्यास्त करीब ... करीब सात बज कर चालीसमिनट पर होगा। और तब देखना कैसे मेरी आज्ञा का पालन होता है।"राजकुमार को जम्हाई आ गई। उसे अफसोस हो रहा था कि वह सूर्यास्त नहीं देख पाएगा। उसे उलझन होने लगीथी।"मुझे यहां कुछ नहीं लेना-देना। मैं चला।" उसने राजा से कहा।"नहीं, नहीं। जा मत। मैं तुझे मंत्री बना दूंगा।" राजा बोला, "उसे गर्व था कि उसकी कोई प्रजा तो है।""किस चीज का मंत्री।""... न्याय मंत्री।""लेकिन किसे दूंगा मैं न्याय? यहां कौन है?"

"कौन जाने। मैं बूढ़ा हो गया हूं। चलने-फिरने से थक जाता हूं। मैंने अपना राज्य घूम कर देखा भी तो नहीं है।""अच्छा? लेकिन मैंने देखा है।" उस छोटे से ग्रह के दूसरी ओर से झांकता हुआ राजकुमार बोला, "वहां भी तोकोई नहीं है।""अच्छा स्वयं अपने को न्याय देना। वही सबसे मुश्किल है। अपने प्रति न्याय करना दूसरे को न्याय देने से अधिककठिन होता है। तू अपने साथ न्याय कर सका तो तू सही अर्थों में एक बुद्धिमान और पहुंचा हुआ व्यक्तिकहलाएगा।""अगर मुझे अपने ही साथ न्याय करना है तो मैं कहीं भी रह सकता हूं। मुझे यहां रहने की क्या जरूरत है?""हूं! मुझे विश्वास है कि इस ग्रह पर कहीं एक चूहा भी है। रात को मैं उसकी आवाज सुनता हूं। तू इस बूढ़े चूहेको न्याय देना। कभी-कभी उसे मृत्यु दंड दे दिया करना। इस प्रकार उसका जीवन तेरे न्याय पर आश्रित होजाएगा। लेकिन उसे माफ भी करते रहना पड़ेगा क्योंकि एक वही तो है। वह भी मर गया तो क्या होगा!""मैं ... मुझे मृत्यु दंड देना पसंद नहीं। और फिर ..... मैं... मैं तो जा रहा हूं।""नहीं... नहीं।"लेकिन राजकुमार ने, जो जाने के लिए तत्पर था, राजा को और दुखी करना नहीं चाहा। उसने कहा, "अगरमहामहिम को तुरंत अपनी आज्ञा के पालन का सुख लेना हो तो मुझे एक तर्क संगत आज्ञा दें। जैसे आप मुझेआज्ञा दे सकते हैं कि मैं एक मिनट के अंदर यहां से चला जाऊं और मुझे लगता है कि इस आज्ञा के लिएपरिस्थितियां अनुकूल हैं।"राजा ने जवाब नहीं दिया था इसलिए थोड़ा संकोच हुआ फिर एक लंबी सांस लेकर वह रवाना हो गया।"मैं तुझे अपना राजदूत बनाता हूं।" जल्दी से चिल्लाया राजा। उसके चेहरे पर अधिकारपूर्ण भंगिमा का तनावदिखाई पड़ रहा था। चलते-चलते नन्हे राजकुमार ने सोचा, ये बड़े-बूढ़े लोग अजीब होते हैं।