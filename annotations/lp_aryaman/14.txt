पांचवा ग्रह अद्भुत था। वह सबसे छोटा था - इतना छोटा कि बस इतनी जगह थी कि एक लैम्पपोस्ट और एक
बत्ती वाला खड़ा हो सके। राजकुमार के समझ में नहीं आया कि आकाश में एक छोटे और वीरान ग्रह पर जहां
कोई न रहता हो एक लालटेन और उसके जलाने वाले की क्या जरूरत। पिफर भी उसने सोचा, शायद यह आदमी
बिल्कुल बकवास हो। पर यह उस राजा, घमंडी, शराबी और व्यवसायी जैसा मूढ़ नहीं है। कम-से-कम उसके
काम का कोई अर्थ तो है। जब वह अपनी बत्ती जलाता है तो जैसे एक तारा, एक पफूल जगमगाने लगता है और
जब वह उसे बुझाता है तो मानों वह तारा या पफूल सो जाता है। यह तो एक सुंदर काम है और चूंकि संुदर है
इसलिए उपयोगी भी।
जैसे ही उसने उस ग्रह पर पांव रखा, उसने उसे जलानेवाले को सम्मानपूर्वक नमस्कार किया, "शुभ प्रातः! क्यों
बुझा दी अपनी बत्ती?"
"यह नियम है," कहते हुए उसने जवाब दिया।
"क्या नियम है?"
"यही कि मैं इसे बुझाउफं। अरे शाम हो गई।" उसने बत्ती जला दी।
"अरे! बत्ती क्यों जला दी?"
"यह मेरा काम है।"
"मैं समझा नहीं," राजकुमार ने कहा।
"इसमें समझने की कोई बात नहीं। काम का मतलब काम। शुभ प्रातः" और उसने पिफर बत्ती बुझा दी।
पिफर उसने एक सपफेद और लाल रंग के रूमाल से अपनी ललाट पोंछ ली।
"बड़ा ही मुश्किल है यह। पहले ठीक था। मैं सुबह की बत्ती बुझा देता था और शाम को जला देता था। पूरा दिन
आराम और पूरी रात सोने के लिए मिल जाती थी..."
"और पिफर क्या नियम बदल गया?"
"नियम नहीं बदला। प्रकृति की लीला बदल गई। यह ग्रह हर साल पहले से तेज चक्कर लगाने लगा है और
नियम वही का वही है।"
"तो?"
"तो अब तो यह हर मिनट में एक चक्कर लगा लेता है। मुझे एक सेकंड का भी आराम नहीं मिलता। हर मिनट
एक बार जलाना, एक बार बुझाना।"
"अजीब बात है। यहां एक मिनट का दिन होता है!"
"कुछ अजीब नहीं। हम लोगों को बातें करते एक महीना हो गया।"
"एक महीना?"
"हां! तीस मिनट, तीस दिन। शुभ रात्रि।" और उसने पिफर बत्ती जला दी।
राजकुमार को अपने कर्तव्य के प्रति इतना ईमानदार बत्ती वाला बड़ा भला लगा। उसे उन सूर्यास्तों की याद आई
जिन्हें वह कुर्सी खिसका-खिसका कर देखता रहता था। उसने अपने इस दोस्त की मदद करनी चाही, "जानते हो
मुझे एक तरीका मालूम है कि तू जब चाहे आराम कर सकेगा।"
"आराम, आराम तो मुझे हमेशा चाहिए।"
कर्तव्य परायण और आलसी एक ही साथ हुआ जा सकता है।
नन्हे राजकुमार ने कहा, "तेरा ग्रह इतना छोटा है कि तू तीन कदम चल के उसकी परिक्रमा कर सकता है। तुझे
बस इतना धीरे चलना है कि हरदम धूप में रह सके और शाम हो ही नहीं! जब तुझे आराम करना हो तो चलने
लगना... और पिफर दिन उतना लंबा हो जाएगा जितना तू चाहेगा।"
"लेकिन इससे मेरा क्या भला होगा? मुझे तो सोना अच्छा लगता है और चलते-चलते मैं सो तो पाउफंगा नहीं।"
"यह तो दुर्भाग्य ही हुआ।" राजकुमार बोला।
"दुर्भाग्य ही है। शुभ प्रातः!"
और उसने बत्ती बुझा दी।
अपनी यात्रा में और आगे बढ़ता हुआ राजकुमार सोचने लगा कि अब तक जिनसे वह मिल चुका है - राजा,
दम्भी, शराबी, व्यवसायी, वे सभी इसको बुरा-भला कहेंगे पर यह अकेला ऐसा व्यक्ति था जो हास्यास्पद नहीं लगा।
शायद इसलिए कि वह अपने में नहीं बल्कि दूसरे कामों में व्यस्त है।
उसने ठंडी सांस ली और सोचने लगा बस यही एक था जिससे दोस्ती हो सकती थी। लेकिन उसके ग्रह पर जगह
नहीं थी कि दो व्यक्ति रह सकते।
यद्यपि राजकुमार ने कहा नहीं। उसे उस ग्रह के छोड़ने में जो तकलीपफ हो रही थी उसका सबसे बड़ा कारण वह
था कि उस ग्रह पर हर चैबीस घंटे में एक हजार चार सौ चालीस बार सूर्यास्त होता था।