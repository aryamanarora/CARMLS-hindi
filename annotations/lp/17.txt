तेज व्यंग्यात्मक बात करने वाला आदमी कभी बिल्कुल सच नहीं बोलता। बत्ती वालों की बात करते समय मैंने
थोड़ी अतिश्योक्ति कर दी। जिन्हें धरती के बारे में नहीं मालूम उन्हें मेरी बात से सही तस्वीर नहीं मिल पाएगी।
इस विशाल धरती के बहुत छोट से हिस्से पर आदमी रहता है। यदि कुल दो अरब मनुष्य एक-दूसरे के पास खड़े
हो जाएं, जैसे लोग किसी सभा में खड़े होते हैं, तो बीस मील लंबी और बीस मील चैड़ी जगह से ज्यादा जगह
नहीं घेरेंगे। सारी मानवता को प्रशांत महासागर के एक ही छोटे से द्वीप में ठूंसा जा सकता है।
बड़े लोग इस बात पर विश्वास नहीं करेंगे। उनके ख्याल से वे बहुत बड़े भू-भाग पर काबिज हैं। वे अपने को
बाओबाब की तरह ही महत्वपूर्ण समझते हैं। उनसे संस्थाओं की बात करनी चाहिए। यह उन्हें अच्छा लगता है।
लेकिन इस काम में बहुत वक्त न लगाना। मुझ पर तुम्हें विश्वास है यह मैं जानता हूं।
धरती पर आकर जब उसने एक दम सुनसान पाया तो नन्हे राजकुमार को बड़ा आश्चर्य हुआ। उसे डर लग रहा
था कि वह पृथ्वी के अलावा किसी और ग्रह पर तो नहीं पहुंच गया। तभी उसने एक गोल सी सुनहरी चीज को
रेत में हिलते देखा।
"शुभ रात्रि," राजकुमार ने कहा।
"शुभ रात्रि," सांप ने उत्तर दिया।
"मैं किस ग्रह पर हूं?"
"पृथ्वी पर, अफ़्रीका में।"
"ठीक, तो क्या पिफर पृथ्वी पर कोई नहीं रहता?"
"रहते क्यों नहीं। यह रेगिस्तान है। रेगिस्तान में कोई नहीं रहता। पर पृथ्वी बहुत बड़ी है," सांप ने कहा।
राजकुमार एक चट्टान पर बैठ गया और आकाश को निहारने लगा।
"पता नहीं सितारों पर रोशनी होती है या नहीं, जिससे हर कोई अपना तारा पहचान सके। यह देखो! मेरा ग्रह ठीक
हमारे उफपर है। पर वो है कितनी दूर!" राजकुमार ने इशारा किया।
"सुंदर है, पर तू यहां क्या करने आया है?"
"मेरी एक पफूल से पटी नहीं इसलिए..."
"हूं।"
पिफर दोनों चुप हो गए।
"आखिर आदमी लोग कहां है? यहां तो बड़ा एकाकीपन है," राजकुमार ने चुप्पी तोड़ी।
"आदमियों के बीच भी एकाकीपन होता है।" सांप बोला।
राजकुमार सांप को देखता रहा, "बड़ा मजेदार जानवर है तू, बिल्कुल उंगली जैसा पतला," राजकुमार ने कहा।
"लेकिन मुझमें एक राजा की उंगली से भी ज्यादा शक्ति है," सांप बोला।
राजकुमार मुस्कराया, "इतना ताकतवर तो नहीं है तू... तेरे पांव तक तो हैं नहीं - चल-पिफर सकता नहीं।"
"मैं तुझे वहां ले जा सकता हूं जहां जहाज तक नहीं ले जा सकते।"
उसने राजकुमार की एड़ी के चारों ओर लिपट कर एक सोने की ब्रेसलेट जैसे कुंडली बनाई।
"जिसे छू दूं वह उसी धूल में मिल जाता है, जिससे पैदा हुआ है। लेकिन तू पवित्रा है और पिफर तू तो किसी और
ग्रह से आया है..."
राजकुमार ने जवाब नहीं दिया।
"मुझे तुझ पर दया आती है। इस पत्थरों की पृथ्वी पर इतना कमजोर दिख रहा है," सांप बोला, "मैं तेरी मदद
कर सकता हूं। यदि तुझे अपने ग्रह की याद आए तो मैं..."
"मैं समझ गया, समझ गया," राजकुमार बोला, "पर हर समय तू पहेलियां क्यों बूझाता है?"
"मैं उन्हें हल भी कर लेता हूं," सांप बोला। और पिफर वे चुप हो गए।