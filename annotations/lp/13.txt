चौथे ग्रह का स्वामी एक व्यवसायी था। वह व्यक्ति इतना व्यस्त था कि उसने राजकुमार के आने की आहट परअपना सिर तक नहीं उठाया।"
नमस्ते। आपकी सिगरेट बुझ चुकी है।"
राजकुमार बोला।"
तीन दो पांच। पांच और सात ग्यारह। नमस्कार। पंद्रह और सात बाईस। बाईस और छः अट्ठाईस। उसे जलाने तकका वक्त नहीं है। छब्बीस ओर पांच इकतीस! हूं... तो कुछ मिलाकर पचास करोड़, सोलह लाख, बाईस हजार,सात सौ इकतीस हुआ।"
"पचास करोड़ क्या?"
"अच्छा, तू मौजूद है अभी!"
"पचास करोड़ ... पचास करोड़ पता नहीं क्या.... याद ही नहीं रहा। इतना काम है। बड़ा गम्भीर आदमी हूं मैं।मैं बेकार की बातों में नहीं पड़ता। दो पांच सात ... "
"इक्यावन करोड़ क्या?"
राजकुमार ने दोहराया। एक बार सवाल पूछने पर जीवन में उसने कभी किसी को उत्तरपाए बिना छोड़ा नहीं था।व्यवसायी ने सिर उठाया, "
मैं चौव्वन साल से इस ग्रह पर हूं और इस बीच मेरे काम में केवल तीन बार बाधापड़ी है। पहली बार, बाईस साल हुए, एक भौरा न जाने कहां से गिर पड़ा था। इतने जोरों की आवाज हुई किमुझसे हिसाब में चार गलतियां हुईं। दूसरी बार, ग्यारह साल हुए मुझे गठिया हो गई थी। मैं व्यायाम तो कर नहींपाता। मेरे पास खराब करने के लिए वक्त तो है नहीं। गम्भीर व्यक्ति जो ठहरा। तीसरा बार.... यह रहे तुम हां, तोमैं कहां था इक्यावन करोड़ ... "
"इक्यावन करोड़ क्या?"
व्यवसायी समझ गया कि उसे शांति नहीं मिलने वाली है।"
वे छोटी-छोटी चीजें जो कभी-कभी आसमान में दिखाई पड़ती हैं।"
"मक्खियां?"
"नहीं भाई। वे जो चमकती हैं।"
"जुगनू?"
"नहीं! नहीं! सुनहरी चीजें जिन्हें देखकर असली लोग हवाई किले बनाने लगते हैं। लेकिन मैं ऐसा-वैसा आदमीनहीं, मुझे वक्त खराब करने की फुरसत नहीं।"
"अच्छा! सितारे?"
"हां! हां! सितारे!"
"इन पचास करोड़ सितारों से तेरा क्या मतलब?"
"पचास करोड़ नहीं - पचास करोड़ सोलह लाख बाईस हजार सात सौ इक्तीस। मैं इधर-उधर की बात नहींकरता। मैं गलती नहीं करता।"
"क्या करता है तू इन सितारों का?"
"उनका मैं क्या करता हूं?"
"हां।"
"कुछ नहीं - बस उनका मालिक हूं।"
"तू सितारों का मालिक हूं।"
"हां।"
"लेकिन... मैं एक राजा को जानता हूं जो... वो राजा कहता था कि सब सितारों पर उसी का राज्य है।"
"राजाओं का कुछ नहीं होता। बस वे शासन करते हैं। रखना और शासन करना अलग चीजें हैं।"
"इन सितारों का मालिक होने से तुझे क्या मिलता है?"
"मैं इनकी वजह से धनी हूं!"
"और धनी होने से फायदा?"
"अगर और किन्हीं सितारों का पता चले तो मैं उन्हें खरीद सकता हूं।"
राजकुमार ने सोचा कि वह तो बिल्कुल उस शराबी जैसे तर्क दे रहा है।"
अरे भाई सितारों को कोई कैसे रख सकता है - कैसे उनका मालिक बन सकता है?"
"तो किसके हैं यह सितारे?"
व्यवसायी ने खीज कर पूछा।"
मुझे नहीं मालूम - शायद किसी के नहीं।"
"अगर किसी के नहीं हैं तो मेरे हैं क्योंकि सबसे पहले मैंने ही ऐसा सोचा है।"
"सोचना काफी होता है?"
"और क्या। अगर तुझे एक हीरा मिल जाए जो किसी का न हो तो वह तेरा ही तो होगा। अगर तुझे एक लावारिसटापू मिले तो तेरा ही होगा! अगर तुम्हारे दिमाग में कोई विचार पैदा हो और तू उसे पेटेन्ट करा ले तो वह तेरा हीहोगा। इसी तरह सितारे मेरे हैं क्योंकि मुझसे पहले किसी ने उन्हें अपनाने के बारे में नहीं सोचा।"
"यह तो ठीक है पर तू करेगा क्या इनका?"
"मैं उनकी देखभाल करता हूं। मैं उन्हें बार-बार गिनता हूं। काम मुश्किल है पर मैं गम्भीर और व्यस्त आदमी हूंन!"
राजकुमार को संतोष नहीं हुआ।"
अगर मेरे पास एक मफलर हो तो मैं उसे गले के चारों ओर लपेट सकता हूं। मैं उसे जहां चाहूं ले जा सकता हूं।यदि मेरे पास एक फूल हो तो मैं उसे तोड़ सकता हूं - जो चाहे कर सकता हूं, लेकिन तू सितारों को तोड़ नहींसकता!"
"यह ठीक है पर मैं उन्हें बैंक में डाल सकता हूं।"
"क्या माने हुए इसके?"
"इसका मतलब हुआ कि इन सितारों की संख्या एक कागज पर लिखकर मैं उसे दराज में बंद कर सकता हूं।"
"इतना काफा है? बस?"
राजकुमार को यह बात मजेदार लगी। बात काव्यात्मक थी पर गम्भीर नहीं।गम्भीर बातों के विषय में उसके विचार वयस्कों से बहुत भिन्न थे।"
मैं ... ,"
उसने कहा, "
मेरे पास एक फूल है जिसे मैं रोज सींचता हूं। मेरे पास तीन ज्वालामुखी हैं जिनकी मैंहर हफ्ते सफाई करता हूं - उसकी भी जो सुप्त है - कौन जाने ..। ये फूल और ज्वालामुखी मेरे हैं... इससेउन्हें लाभ होता है - मैं उनके लिए उपयोगी हूं लेकिन तू ..... तू सितारों के किसी काम नहीं आता है?"
व्यवसायी का मुंह खुला पर उत्तर में उसके पास कोई शब्द नहीं था। राजकुमार वहां से भी चल पड़ा।उसने सोचा सचमुच ये वयस्क लोग अजीब होते हैं।