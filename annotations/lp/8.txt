मैंने शीघ्र ही उस फूल के बारे में और अच्छी तरह जानना सीख लिया। नन्हे राजकुमार की दुनिया में पंखुड़ियांे की एक ही लड़ी वाले सादे से फूल होते थे जो थोड़ी सी जगह में बिना किसी को असुविध पहुंचाए उग आते थे। घास के बीच सुबह खिलते और शाम को मुरझा जाते थे। परंतु राजकुमार का प्रिय फूल ऐसे बीज से अंकुरित हुआ था जो न जाने कहां से उसकी धरती पर आ गया था। उसकी अंकुर अन्य अंकुरों से भिन्न था। राजकुमार ने उसकी बड़ी संलग्नता से देखभाल की थी। उसे डर था कि वह भी किसी दूसरी किस्म की बाओबाब की झाड़ी न हो लेकिन उस पौधे का बढ़ना जल्द ही बंद हो गया और लगा कि एक फूल खिलने वाला है। नन्हा राजकुमार, गदराई सी कली को देख कर सोचता कि इसमें से निश्चय ही एक चमत्कार प्रकट होगा। लेकिन अपने हरे कोष्ट की छांव में पंखुड़ियों के परिधन चुनती, सजती उस कली का सौंदर्य निखरता ही जा रहा था। वह अपने सौंदर्य
को भरपूर जगमगाहट के पहले साधरण फूलों की तरह प्रकट नहीं होने देना चाहती थी। सच! बहुत शौकीन थी वह। साज-सज्जा कितने ही दिन चलती रही और पिफर एक दिन उषा की पहली किरण के साथ वह अधखिली कली प्रकट हो ही गई।
इतनी तैयारी के बाद उसने जम्हाई लेते हुए कहा, "ओह! मुश्किल सक अभी-अभी जागी हूं। क्षमा करना मैं अभी ठीक से तैयार नहीं।" नन्हें राजकुमार की प्रसन्नता की सीमा नहीं रही।
"कितनी सुदर हो!"
"सच्ची!" अपनी मधुर आवाज में इतरा कर वह कली बोली, "मैं सूरज के साथ ही जन्मी हूं।"
राजकुमार समझ गया कि वह विनम्र नहीं है पर उससे प्रभावित हुए बिना नहीं रहा जा सकता।
"यह नाश्ते का समय है।" उसने फौरन कहा, "मेरा ख्याल रखो।"
और राजकुमार शर्मा गया। उसने एक बर्तन ढूँढ कर उसे ताजे पानी से सींच दिया।
कुछ ही दिनों में उस फूल ने राजकुमार को अपने मान भरे अहंकार से परेशान कर डाला। उदाहरण के लिए एक दिन अपने चारों कांटों की बात करते हुए उसने राजकुमार से कहा, "खूनी पंजों वाले बाघ भी आ जाएं तो मुझे डर नहीं।"
"मेरे ग्रह पर बाघ नहीं होते और पिफर बाघ घास थोड़े ही खाते हैं।" राजकुमार ने विरोध किया।

"मैं घास नहीं हूं।" फूल ने धीरे से कहा।
"क्षमा करना..."
"मुझे बाघ से परवाह नहीं पर हवा के झोकों से डर लगता है। तुम्हारे पास आड़ करने के लिए पर्दा तो नहीं होगा?"
"हवा के झोकों से डर... एक पौधे के लिए कोई अच्छी बात नहीं।" यह फूल सीध-साध नहीं लगता, राजकुमार ने सोचा।
"शाम को मुझे ढक देना। यहां बहुत सर्दी पड़ती है। मुझे चैन नहीं। जहां से मैं आई हूं..."
उसे बीच में ही रफकना पड़ा। वह बीज रूप में कहीं और से आई थीं और दूसरी किसी दुनिया के बारे में उसे कुछ पता नहीं था। उसने एक मूर्खतापूर्ण झूठ बोलना चाहा था। स्वयं से अपमानित होती हुई मानो राजकुमार को गलत साबित करने के लिए एक-दो बार खांसती हुई बोली, "मैंने तुमसे पर्दा मांगा था न?"
"जा रहा हूं ढूंढने... लेकिन तुम कुछ कह रही थीं!"
वह जबरदस्ती खांसी थी ताकि राजकुमार को पछतावा हो।
इस प्रकार बावजूद इसके कि वह मन लगाकर उसकी सेवा कर रहा था उसने फूल पर संदेह करना शुरू कर दिया। ऐसी ही कई बातों को बहुत महत्व दे देने के कारण वह दुखी था।
एक दिन उसने धीरे से मुझसे कहा, "मुझे उसकी बात नहीं सुननी चाहिए थी। फूलों को बस देखना और सूंघना चाहिए। उनकी बातें नहीं सुननी चाहिए। मेरे फूल ने संसार को सुगंध से भर दिया था पर मुझे पता नहीं था कि मैं इस दुख को कैसे भोगूं। कांटों की बात, जिससे मैं चिढ़ गया था, वास्तव में उन बातों से मुझमें मृदुभाव पैदा होना चाहिए थे..."
फूल ने पिफर चुपके से कहा, "मुझे बिल्कुल समझ नहीं थी। मुझे उसके बारे में, उसके शब्द नहीं, उसके काम के आधर पर निर्णय लेना चाहिए था। उसने मेरा सुख, मेरी समझ बढ़ाई थी। मुझे इस तरह पलायन नहीं करना चाहिए था। उसकी कटी-कटी बातों के पीछे से झांकती उसकी कोमलता, उसका प्यार देखना चाहिए था। कितना विरोधभास होता है फूलों में। लेकिन मेरी उमर ही क्या थी कि प्यार करना जानंू।"